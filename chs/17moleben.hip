
Послjь'дованiе _о='бщагw моле'бна

Бл~гослови'вшу сщ~е'ннику, начина'емъ: гд\си, 
о_у=слы'ши мл~тву мою`:

Сла'ва, и= ны'нjь:

Бг~ъ гд\сь, и= jа=ви'ся на'мъ: со стiхи`.

Та'же тропа'рь бц\дjь:

Къ бц\дjь прилjь'жнw ны'нjь притеце'мъ грjь'шнiи и= 
смире'ннiи, и= припаде'мъ въ покая'нiи зову'ще и=з\ъ 
глубины` души`: вл\дчце помози`, на ны` милосе'рдовавши: 
потщи'ся, погиба'емъ w\т мно'жества прегрjьше'нiй. не 
w\тврати` твоя^ рабы^ тщы^, тя' бо и= _е=ди'ну наде'жду 
и='мамы. Два'жды.

Не о_у=молчи'мъ никогда` бц\де, си^лы твоя^ глаго'лати 
недосто'йнiи: а='ще бо ты` не бы` предстоя'ла моля'щи, 
кто` бы на'съ и=зба'вилъ w\т толи'кихъ бjь'дъ; кто' же бы 
сохрани'лъ до ны'нjь свобо'дны; не w\тсту'пимъ вл\дчце 
w\т тебе`, твоя^ бо рабы^ сп~са'еши при'снw w\т вся'кихъ 
лю'тыхъ.

Та'же _псало'мъ н~.

И= по _псалмjь` начина'емъ канw'нъ прест~ы'я бц\ды, 
без\ъ i=рмосw'въ. Гла'съ и~.

Пjь'снь а~.

I=рмо'съ: Во'ду проше'дъ jа='кw су'шу, и= 
_е=гv'петскагw sла` и=збjьжа'въ, i=и~льтянинъ вопiя'ше: 
и=зба'вителю и= бг~у на'шему пои'мъ.

Припjь'въ: Прест~а'я бц\де, сп~си` на'съ.

Мно'гими содержи'мь напа'стьми, къ тебjь` прибjьга'ю 
сп~се'нiя и=скi'й: _w мт~и сло'ва и= дв~о, w\т тя'жкихъ 
и= лю'тыхъ мя` сп~си`!

Страсте'й мя` смуща'ютъ прило'зи, мно'гагw о_у=ны'нiя 
и=спо'лнити мою` ду'шу: о_у=мири` _о=трокови'це, тишино'ю 
сн~а и= бг~а твоегw` всенепоро'чная.

Сла'ва:

Сп~са ро'ждшую тя` и= бг~а, молю` дв~о, и=зба'витися 
ми` лю'тыхъ: къ тебjь' бо ны'нjь прибjьга'я, простира'ю 
и= ду'шу и= помышле'нiе.

И= ны'нjь:

Неду'гующа тjь'ломъ и= душе'ю, посjьще'нiя 
бж~е'ственнаго, и= промышле'нiя w\т тебе` сподо'би 
_е=ди'на бг~омт~и, jа='кw бл~га'я, бл~га'гw же 
роди'тельнице.

Пjь'снь г~.

I=рмо'съ: Нб\снагw кру'га верхотво'рче гд\си, и= 
цр~кве зижди'телю, ты` мене` о_у=тверди` въ любви` 
твое'й, жела'нiй кра'ю, вjь'рныхъ о_у=твержде'нiе, 
_е=ди'не чл~вjьколю'бче.

Предста'тельство и= покро'въ жи'зни моея` полага'ю 
тя`, бг~ороди'тельнице дв~о, ты' мя w=корми` ко 
приста'нищу твоему`, бл~ги'хъ вино'вная, вjь'рныхъ 
о_у=твержде'нiе, _е=ди'на всепjь'тая.

Молю` дв~о, душе'вное смуще'нiе, и= печа'ли моея` 
бу'рю разори'ти: ты' бо бг~оневjь'стная, нача'льника 
тишины` хр\ста` родила` _е=си`, _е=ди'на преч\стая.

Сла'ва:

Бл~годjь'теля ро'ждши до'брыхъ вино'внаго, 
бл~годjья'нiя бога'тство всjь^мъ и=сточи`: вся^ бо 
мо'жеши, jа='кw си'льнаго въ крjь'пости хр\ста` ро'ждши, 
бг~обл~же'нная.

И= ны'нjь:

Лю'тыми неду'ги, и= болjь'зненными страстьми` 
и=стяза'ему, дв~о, ты' ми помози`. и=сцjьле'нiй бо 
неwску'дное тя` зна'ю сокро'вище пренепоро'чная, 
неиждива'емое.

Сiе` по г~-й и= s~-й пjь'сни то'кмw:

Сп~си` w\т бjь'дъ рабы^ твоя^ бц\де, jа='кw вси` по 
бз~jь къ тебjь` прибjьга'емъ, jа='кw неруши'мjьй стjьнjь` 
и= предста'тельству.

При'зри бл~госе'рдiемъ всепjь'тая бц\де, на мое` 
лю'тое тjьлесе` w=sлобле'нiе, и= и=сцjьли` души` моея` 
болjь'знь.

Та'же i=ере'й, и=ли` дiа'конъ:

Поми'луй на'съ бж~е, по вели'цjьй мл\сти твое'й, 
мо'лимъ ти ся, о_у=слы'ши и= поми'луй.

Ли'къ: Гд\си поми'луй, три'жды.

_Е=ще` мо'лимся w= вели'комъ господи'нjь и= _о=тцjь` 
на'шемъ, святjь'йшемъ патрiа'рхjь моско'вскомъ и= всея` 
руси` пi'менjь и= w= господи'нjь на'шемъ 
преwсвяще'ннjьйшемъ _е=п\скпjь [и=ли` а=рхiеп\скпjь, 
и=ли` митрополi'тjь] и='м\ркъ.

_Е=ще` мо'лимся w= богохрани'мjьй странjь` на'шей, 
властjь'хъ и= во'инствjь _е=я`.

[Посе'мъ за ни'хже пое'тся моле'бенъ].

_Е=ще` мо'лимся w= мл\сти, жи'зни, ми'рjь, здра'вiи, 
сп~се'нiи, посjьще'нiи, проще'нiи и= бл~гопоспjьше'нiи 
раба` бж~iя, [и=ли` рабw'въ бж~iихъ], и='м\ркъ.

По си'хже:

_Е=ще` мо'лимся за всю` бра'тiю, и= за вся^ 
хрiстiа'ны.

Пото'мъ возгла'съ:

Jа='кw мл\стивъ: и= прw'чая.

И= а='бiе глаго'лемъ тропа'рь, гла'съ в~:

Моле'нiе те'плое, и= стjьна` неwбори'мая, мл\сти 
и=сто'чниче, мi'рови прибjь'жище, прилjь'жнw вопiе'мъ 
ти`: бц\де вл\дчце, предвари`, и= w\т бг~ъ и=зба'ви 
на'съ, _е=ди'на вско'рjь предста'тельствующая.

Пjь'снь д~.

I=рмо'съ: О_у=слы'шахъ гд\си, смотре'нiя твоегw` 
та'инство, разумjь'хъ дjьла` твоя^, и= просла'вихъ твое` 
бж~ество`.

Страсте'й мои'хъ смуще'нiе, ко'рмчiю ро'ждшая гд\са, 
и= бу'рю о_у=тиши` мои'хъ прегрjьше'нiй, бг~оневjь'стная.

Мл\срдiя твоегw` бе'здну призыва'ющу, пода'ждь ми`, 
jа='же бл~госе'рдаго ро'ждшая, и= сп~са всjь'хъ пою'щихъ 
тя`.

Наслажда'ющеся преч\стая, твои'хъ дарова'нiй, 
бл~года'рственное воспjьва'емъ пjь'нiе, вjь'дуще тя` 
бг~омт~рь.

Сла'ва:

На _о=дрjь` болjь'зни моея` и= не'мощи низлежа'щу ми`, 
jа='кw бл~голюби'ва помози` бц\де, _е=ди'на приснодв~о.

И= ны'нjь:

Наде'жду и= о_у=твержде'нiе, и= сп~се'нiя стjь'ну 
недви'жиму, и=му'ще тя` всепjь'тая, неудо'бства вся'кагw 
и=збавля'емся.

Пjь'снь _е~.

I=рмо'съ: Просвjьти` на'съ повелjь'нiи твои'ми гд\си, 
и= мы'шцею твое'ю высо'кою тво'й ми'ръ пода'ждь на'мъ, 
чл~вjьколю'бче.

И=спо'лни ч\стая, весе'лiя се'рдце мое`, твою` 
нетлjь'нную даю'щи ра'дость, весе'лiя ро'ждшая 
вино'внаго.

И=зба'ви на'съ w\т бjь'дъ, бц\де ч\стая, вjь'чное 
ро'ждши и=збавле'нiе, и= ми'ръ вся'къ о_у='мъ преиму'щiй.

Сла'ва: Разрjьши` мглу` прегрjьше'нiй мои'хъ, 
бг~оневjь'сто, просвjьще'нiемъ твоея` свjь'тлости, 
свjь'тъ ро'ждшая бж~е'ственный и= превjь'чный.

И= ны'нjь:

И=сцjьли` ч\стая, души` моея` неможе'нiе, посjьще'нiя 
твоегw` сподо'бльшая, и= здра'вiе мл~твами твои'ми 
пода'ждь ми`.

Пjь'снь s~.

I=рмо'съ: Мл~тву пролiю` ко гд\су, и= тому` возвjьщу` 
печа^ли моя^, jа='кw sw'лъ душа` моя` и=спо'лнися, и= 
живо'тъ мо'й а='ду прибли'жися, и= молю'ся jа='кw i=w'на: 
w\т тли` бж~е, возведи' мя.

Сме'рти и= тли` jа='кw спа'слъ _е='сть, са'мъ ся` 
и=зда'въ сме'рти, тлjь'нiемъ и= сме'ртiю мое` _е=стество` 
jа='то бы'вшее, дв~о моли` гд\са и= сн~а твоего`, 
врагw'въ sлодjь'йствiя мя` и=зба'вити.

Предста'тельницу тя` живота` вjь'мъ, и= храни'тельницу 
тве'рду дв~о, и= напа'стей рjьша'щу молвы^, и= нало'ги 
бjьсw'въ w\тгоня'ющу, и= молю'ся всегда`, w\т тли` 
страсте'й мои'хъ и=зба'вити мя`.

Сла'ва:

JА='кw стjь'ну прибjь'жища стяжа'хомъ и= ду'шъ 
всесоверше'нное сп~се'нiе, и= простра'нство въ ско'рбехъ, 
_о=трокови'це: и= просвjьще'нiемъ твои'мъ при'снw 
ра'дуемся. _w вл\дчце, и= ны'нjь на'съ w\т страсте'й и= 
бjь'дъ сп~си`!

И= ны'нjь:

На _о=дрjь` ны'нjь немощству'яй лежу`, и= нjь'сть 
и=сцjьле'нiя пло'ти мое'й: но бг~а и= сп~са мi'ру, и= 
и=зба'вителя неду'гwвъ ро'ждшая, тебjь` молю'ся бл~го'й: 
w\т тли` неду^гъ возста'ви мя`.

Та'же: Сп~си` w\т бjь'дъ: и= При'зри бл~госе'рдiемъ: 
_Е=ктенiа` ма'лая.

И= по возгла'сjь а='бiе конда'къ, гла'съ s~:

Предста'тельство хр\стiа'нъ непосты'дное, хода'тайство 
ко творцу` непрело'жное, не пре'зри грjь'шныхъ моле'нiй 
гла'сы, но предвари` jа='кw бл~га'я на по'мощь на'съ, 
вjь'рнw зову'щихъ ти`: о_у=скори` на мл~тву, и= потщи'ся 
на о_у=моле'нiе, предста'тельствующи при'снw бц\де, 
чту'щихъ тя`.

И= а='бiе прокi'менъ:

Помяну` и='мя твое` во вся'комъ ро'дjь и= ро'дjь.

Стi'хъ: Слы'ши дщи` и= ви'ждь, и= приклони` о_у='хо 
твое`.

Сщ~е'нникъ:

И= w= сподо'битися на'мъ слы'шанiю ст~а'гw _е=v\глiа, 
гд\са бг~а мо'лимъ.

Прему'дрость, про'сти, о_у=слы'шимъ ст~а'гw _е=v\глiа.

Ми'ръ всjь^мъ.

W\т луки` ст~а'гw _е=v\глiа чте'нiе:

Во дни^ _о='ны, воста'вши марiа'мъ, и='де въ гw'рняя 
со тща'нiемъ во гра'дъ i=у'довъ. И= вни'де въ до'мъ 
заха'рiинъ, и= цjьлова` _е=лiсаве'тъ. И= бы'сть, jа='кw 
о_у=слы'ша _е=лiсаве'тъ цjьлова'нiе мр~i'ино, взыгра'ся 
младе'нецъ во чре'вjь _е=я`: и= и=спо'лнися дх~а ст~а 
_е=лiсаве'тъ. И= возопи` гла'сомъ ве'лiимъ, и= рече`: 
бл~гослове'на ты` въ жена'хъ, и= бл~гослове'нъ пло'дъ 
чре'ва твоегw`. И= w\тку'ду мнjь` сiе`, да прiи'де мт~и 
гд\са моегw` ко мнjь`; Се' бо jа='кw бы'сть гла'съ 
цjьлова'нiя твоегw` во о_у='шiю мое'ю, взыгра'ся 
младе'нецъ ра'дощами во чре'вjь мое'мъ. И= бл~же'нна 
вjь'ровавшая, jа='кw бу'детъ соверше'нiе глагw'ланнымъ 
_е='й w\т гд\са. И= рече` марiа'мъ: вели'читъ душа` моя` 
гд\са, и= возра'довася дх~ъ мо'й w= бз~jь сп~сjь мое'мъ. 
JА='кw призрjь` на смире'нiе рабы` своея`: се' бо w\т 
ны'нjь о_у=бл~жа'тъ мя` вси` ро'ди. JА='кw сотвори` мнjь` 
вели'чiе си'льный, и= ст~о и='мя _е=гw`. Пребы'сть же 
марiа'мъ съ не'ю jа='кw три` мц\сы, и= возврати'ся въ 
до'мъ сво'й.

И= а='бiе, Сла'ва, гла'съ s~:

Мл~твами бц\ды, мл\стиве, w=чи'сти мно'ж_ества 
согрjьше'нiй на'шихъ.

И= ны'нjь, то'йже. Та'же:

Поми'луй мя`, бж~е, по вели'цjьй мл\сти твое'й, и= по 
мно'жеству щедрw'тъ твои'хъ w=чи'сти беззако'нiе мое`.

Гла'съ s~:

Не ввjь'ри мя` человjь'ческому предста'тельству, 
прест~а'я вл\дчце, но прiими` моле'нiе раба` твоегw`: 
ско'рбь бо w=бдержи'тъ мя`, терпjь'ти не могу` 
де'мwнскагw стрjьля'нiя, покро'ва не и='мамъ, ниже` гдjь` 
прибjь'гну _о=кая'нный, всегда` побjьжда'емь, и= 
о_у=тjьше'нiя не и='мамъ, ра'звjь тебе` вл\дчце мi'ра: 
о_у=пова'нiе и= предста'тельство вjь'рныхъ, не пре'зри 
моле'нiе мое`, поле'зно сотвори`.

Сщ~е'нникъ: Сп~си`, бж~е, лю'ди твоя^, и= бл~гослови` 
достоя'нiе твое`:

Гд\си поми'луй, в~_i:

Мл\стiю и= щедро'тами: И= прw'чая.

Пjь'снь з~.

I=рмо'съ: W\т i=уде'и доше'дше _о='троцы въ 
вавv"лw'нjь и=ногда`, вjь'рою тр\оческою пла'мень пе'щный 
попра'ша, пою'ще: _о=тц_е'въ бж~е, бл~гослове'нъ _е=си`.

На'ше сп~се'нiе jа='коже восхотjь'лъ _е=си`, сп~се, 
о_у=стро'ити, во о_у=тро'бу дв~ыя всели'лся _е=си`, ю='же 
мi'ру предста'тельницу показа'лъ _е=си`: _о=т_е'цъ 
на'шихъ, бж~е, бл~гослове'нъ _е=си`.

Воли'теля ми'лости, _е=го'же родила` _е=си` мт~и 
ч\стая, о_у=моли` и=зба'витися w\т прегрjьше'нiй и= 
душе'вныхъ скве'рнъ, вjь'рою зову'щымъ: _о=т_е'цъ на'шихъ 
бж~е, бл~гослове'нъ _е=си`.

Сла'ва:

Сокро'вище сп~се'нiя и= и=сто'чникъ нетлjь'нiя тя` 
ро'ждшую, и= сто'лпъ о_у=твержде'нiя, и= две'рь покая'нiя 
зову'щымъ показа'лъ _е=си`: _о=т_е'цъ на'шихъ бж~е, 
бл~гослове'нъ _е=си`.

И= ны'нjь:

Тjьл_е'сныя сла'бwсти и= душ_е'вныя неду'ги, 
бг~ороди'тельнице, любо'вiю приступа'ющихъ къ кро'ву 
твоему`, дв~о, и=сцjьли'ти сподо'би, сп~са хр\ста` на'мъ 
ро'ждшая.

Пjь'снь и~.

I=рмо'съ: Цр~я` нб\снаго, _е=го'же пою'тъ вw'и 
а='гг~льстiи, хвали'те и= превозноси'те во вся^ вjь'ки.

По'мощи jа='же w\т тебе` тре'бующыя, не пре'зри, дв~о, 
пою'щыя и= превознося'щыя тя` во вjь'ки.

Неможе'нiе души` моея` и=сцjьля'еши и= тjьл_е'сныя 
болjь^зни, дв~о, да тя` просла'влю, ч\стая, во вjь'ки.

Сла'ва:

И=сцjьле'нiй бога'тство и=злива'еши вjь'рнw пою'щымъ 
тя`, дв~о, и= превознося'щымъ неизрече'нное твое` 
рж\ство`.

И= ны'нjь:

Напа'стей ты` прило'ги w\тгоня'еши и= страсте'й 
нахо'ды дв~о: тjь'мже тя` пое'мъ во вся^ вjь'ки.

Пjь'снь f~.

I=рмо'съ: Вои'стинну бг~оро'дицу тя` и=сповjь'дуемъ, 
сп~се'нiи тобо'ю, дв~о ч\стая, съ безпло'тными ли'ки тя` 
велича'юще.

То'ка сле'зъ мои'хъ не w\тврати'ся, jа='же w\т 
вся'кагw лица` вся'ку сле'зу w\те'мшаго, дв~о, хр\ста` 
ро'ждшая.

Ра'дости мое` се'рдце и=спо'лни, дв~о, jа='же ра'дости 
прiе'мшая и=сполне'нiе, грjьхо'вную печа'ль потребля'ющи.

Приста'нище и= предста'тельство тебjь` прибjьга'ющихъ 
бу'ди, дв~о, и= стjьна` неруши'мая, прибjь'жище же и= 
покро'въ, и= весе'лiе.

Сла'ва:

Свjь'та твоегw` заря'ми просвjьти`. дв~о, мра'къ 
невjь'дjьнiя w\тгоня'щи, бл~говjь'рнw бц\ду тя` 
и=сповjь'дающихъ.

И= ны'нjь: На мjь'стjь w=sлобле'нiя не'мwщи 
смири'вшагwся, дв~о, и=сцjьли`, и=з\ъ нездра'вiя во 
здра'вiе претворя'ющи.

И= а='бiе, Досто'йно _е='сть:

И= кади'тъ сщ~е'нникъ же'ртвенникъ и= лю'ди, и= мы` 
пое'мъ настоя'щыя бг~оро'дичны:

Вы'шшую нб~съ и= чи'стшую свjь'тлостей со'лнечныхъ, 
и=зба'вльшую на'съ w\т кля'твы, вл\дчцу мi'ра пjь'сньми 
почти'мъ.

W\т мно'гихъ мои'хъ грjьхw'въ немощству'етъ тjь'ло, 
немощству'етъ и= душа` моя`: къ тебjь` прибjьга'ю, 
бл~года'тнjьй, наде'ждо ненаде'жныхъ, ты' ми помози`.

Вл\дчце и= мт~и и=зба'вителя, прiими` моле'нiе 
недосто'йныхъ ра^бъ твои'хъ, да хода'тайствуеши къ 
ро'ждшемуся w\т тебе`: _w вл\дчце мi'ра, бу'ди 
хода'таица!

Пое'мъ прилjь'жнw тебjь` пjь'снь ны'нjь всепjь'той 
бц\дjь ра'достнw, со пр\дте'чею, и= всjь'ми ст~ы'ми, 
моли` бц\де, _е='же о_у=ще'дрити ны`.

Вся^ а='гг~лwвъ вw'инства, пр\дте'че гд\снь, а=п\слwвъ 
двоенадеся'тице, ст~i'и вси` съ бц\дею сотвори'те мл~тву, 
во _е='же сп~сти'ся на'мъ.

Та'же, Трист~о'е. Прест~а'я тр\оце: _О='ч~е на'шъ:

Сщ~е'нникъ: JА='кw твое` _е='сть цр\ство:

И= тропари` сiя^, гла'съ s~:

Поми'луй на'съ, гд\си, поми'луй на'съ, вся'кагw бо 
w\твjь'та:

Сла'ва: Гд\си, поми'луй на'съ, на тя' бо 
о_у=пова'хомъ:

И= ны'нjь: Милосе'рдiя дв_е'ри:

I=ере'й, и=ли` дiа'конъ:

Поми'луй на'съ, бж~е, по вели'цjьй мл\сти твое'й, 
мо'лимъ ти ся, о_у=слы'ши и= поми'луй.

Ли'къ: Гд\си поми'луй, три'жды.

А= пото'мъ и= прw'чая по ря'ду, jа='коже о_у=каза'ся 
и= по г~-й пjь'сни.

Посе'мъ мл~тва прест~jь'й бц\дjь:

_W прест~а'я гп\сже` вл\дчце бц\де! вы'шши _е=си` 
всjь'хъ а='гг~лъ и= а=рха^гг~лъ, и= всея` тва'ри 
ч\стнjь'йши, помо'щница _е=си` w=би'димыхъ, 
ненадjь'ющихся надjь'янiе, о_у=бо'гихъ засту'пница, 
печа'льныхъ о_у=тjьше'нiе, а='лчущихъ корми'тельнице, 
наги'хъ w=дjья'нiе, больны'хъ и=сцjьле'нiе, грjь'шныхъ 
сп~се'нiе, хрiстiа'нъ всjь'хъ поможе'нiе и= заступле'нiе! 
_w всемл\стивая гп\сже`, дв~о бц\де вл\дчце, мл\стiю 
твое'ю сп~си` и= поми'луй вели'каго господи'на и= _о=тца` 
на'шего ст~jь'йшаго патрiа'рха моско'вскаго и= всея` 
руси` пi'мена, преwсвяще'нныя митрополi'ты, а=рхiеп\скпы 
и= _е=п\скпы, и= ве'сь сщ~е'нническiй и= мона'шескiй 
чи'нъ, богохрани'мую страну` на'шу, вла^сти и= во'инство 
_е=я`, и= вся^ правосла^вныя хрiстiа'ны, ри'зою твое'ю 
честно'ю защити`: и= о_у=моли`, гп\сже`, и=з\ъ тебе` 
без\ъ сjь'мене воплоти'вшагося хр\ста` бг~а на'шего, да 
препоя'шетъ на'съ си'лою свое'ю свы'ше на неви^димыя и= 
ви^димыя враги` на'шя. _w всемл\стивая гп\сже`, вл\дчце 
бц\де, воздви'гни на'съ и=з\ъ глубины` грjьхо'вныя и= 
и=зба'ви на'съ w\т гла'да, губи'тельства, w\т тру'са и= 
пото'па, w\т _о=гня` и= меча`, w\т нахожде'нiя 
и=ноплеме'нныхъ и= междоусо'бныя бра'ни, и= w\т 
напра'сныя сме'рти, и= w\т нападе'нiя вра'жiя, и= w\т 
тлетво'рныхъ вjь^тръ, и= w\т смертоно'сныя jа='звы, и= 
w\т вся'кагw sла`. пода'ждь, гп\сже`, ми'ръ и= здра'вiе 
рабw'мъ твои'мъ, всjь^мъ правосла^внымъ хр\стiа'нwмъ, и= 
просвjьти` и=`мъ о_у='мъ и= _о='чи серд_е'чныя, _е='же ко 
сп~се'нiю: и= сподо'би ны`, грjь^шныя рабы^ твоя^, 
цр\ствiя сн~а твоегw`, хр\ста` бг~а на'шегw: jа='кw 
держа'ва _е=гw` бл~гослове'нна, и= препросла'влена, со 
безнача'льнымъ _е=гw` _о=ц~е'мъ, и= съ прест~ы'мъ, и= 
бл~ги'мъ, и= животворя'щимъ _е=гw` дх~омъ, ны'нjь и= 
при'снw, и= во вjь'ки вjькw'въ, а=ми'нь.

И= прw'чая, и= w\тпу'стъ.


