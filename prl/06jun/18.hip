<::лат> OCR:<::рус> Библиотека святоотеческой литературы<::лат> http:orthlib.ru<::слав>Мц\са того'же въ и~_i дн~ь, па'мять ст~а'гw му'ченика лео'нтiа, бл~гослови` _о='ч~е. Се'й рожде'нiе и=мjь'яше w\т_е=лла'ды. великотjьле'сенъ сы'и во'зрастомъ, си'ленъ же и= крjь'покъ в\ъ вои'ньствjьхъ и= со слове'сiихъ показа'ся. внегда'же ра'товатися и= с\ъ сопроти'вными соплета'тися, хра'бръ jа=вля'шеся, и= мнw'ги побjь'ды показавъ. главу'же разу'мну и=мjь'я, и= мы'сль му'дру в\ъ вои'н\ъстjьмъ собо'рjь. и='же и= в\ъ бли'жнихъ соприше'дъ, ходя` в\ъ трипо'ли а=fрикi'йстjьмъ, купу'я жи^то, и= цjьлому'дрено подава'ше ни'щимъ, и= пр\снw служа'ше хр\сто'ви и='стиннw. w=не'мъ же о_у=вjь'давъ а=н\ъдреа'нъ и=гjь'монъ финикi'йскiи, и='же бя^ше во времена` _е=v\ъпасiа'нова, посла` кнему` v=па'та и= трi'уна, со и=нjь'ма двjьма` во'ины, и='же _е=ди'нъ нарица'шеся fеоду'лъ. и= внегда` и=ти` v=па'ту, о=гни'цею съдержи'мь бы'въ, и= свы'ше гла'съ наше'д\ъшъ слы'шавъ, а='гг~лу jа='вльшуся _е=му` и= ре'кшу три'жды, а='ще хо'щеши неду'га тогw` и=зба'витися, призови` л_w'нтiева бг~а на' помощь. таковому гла'су дости'гшу, прише'дъ fеоду'лъ, и= о_у='же цjьлбу` получи'вшу трi'уну.  и= _е=гда` дости'же до ст~а'гw ку'пнw с\ъ су'щими сни'мъ, и='же и=спе'рва невjь'дjь jа='кw кто` _е='сть си'мъ прiя'тъ бы'въ. Пото'мъ же и=ща` ле_w'нтiя своего` лю'бленика. при'тчею и= бг~а призыва'я. и= себе` повjь'да ст~ы'и, а='зъ _е='смь рече` ле_w'нтiи ра'бъ хр\сто'въ и=ско'мыи ва'ми, и='же w\т гл~емыхъ бw'гъ w\твраща'юся  и= мерзя'тъ ми`. слы'шавъже сiя` трi'унъ и= fеоду'лъ, припадо'ста къ ст~о'му, помоли'вшася _е='же бы и='мъ и=спроси'ти о_у= хр\ста` и= получи'ти _о=би'тель. помо'л\ъшужеся ст~о'му w= ни'хъ, сни^де снб~се` _о='блакъ водны'и и= просвjьти` и='хъ, и= бjь'лыми _о=де'ждами w=дjь'явъ. и='мъже невjь'рнiи прогнjь'вавшеся, и= за'вистiю немогу'ще терпjь'ти, сказа'ша w= ни'хъ а=ндреа'ну и=гjь'мону. _о='нъ же посла'въ пони'хъ, и= пред\ъсобо'ю поста'вивъ я=`, моля'ше и='хъ w=ступи'ти w\т вjь'ры хр\сто'вы, и= не о_у=вjьща`. и= повелjь` ст~а'го v=па'тiя повjь'сити и= строга'ти. а= ст~а'го fеоду'ла рjь'зати мече'мъ, и= та'кw главы` и='мъ w\тсjьщи`. ст~а'го же великомч~нка ле_w'нтiя, пе'рвое па'лицами би'въ. Пото'мъ тjь'шенiя и= ласка'нiя мучи'телева не вня'тъ, но посмjья'ся _е=му`, бi_е'нъ бы'сть па'ки велми`.  та'же повjь'шенъ, и= на мнw'зjь стро'ганъ. и= ка'мень тя'жекъ на шi'ю _е=гw` навяза'вше, и= в\ъ темни'цу в\ъсади'ша. и= и=зведе'нъ и= на четы'ре колы` растя'женъ, и= привя'занъ бiе'нъ бы'сть, до'ндеже бг~у дх~ъ предаде`. соверша'етъ же ся собw'ръ _е=гw` w=бо'нъ по'лъ в\ъ камаридi'и в\ъ созда'ннjьмъ до'му _е=гw` су'щемъ бли'зъ по'рты пигi'йскiя; Вто'йже дн~ь сло'во w=нjь'коемъ презви'терjь дх~овнjьмъ, и='же ви'дjьвъ бjь'сы о_у=кjь'лiи лjьни'вагw мни'ха, и= пону'ди _е=гw` внощи` моли'тися, и= прогна` бjь'сы. Презвv'теръ нjь'кто прозорли'въ сы'и и='де соверши'ти слу'жбу, и= ви'дjь о_у= _е=ди'ныя кjь'лiи бра'тiи мнw'жество бjьсw'въ. _о='выя преwбража'ющяся въжены` и= неподо'бная вjьща'ющя. а= другi'я въ ю'ноши и= руга'ющася. и=ны'я же лику'ющя про'чiя же во и=ны'я _о='бразы премjьня'ющася. презвv'теръ же воздохну'въ и= рече`, _w ка'кw бра'тъ в\ълjь'ности се'й пребыва'етъ, и= сегw` ра'ди лука'вiи бjь'си w=б\ъхо'дятъ и=`. соверши'вже слу'жбу, прiи'де в\ъкjь'лiю бра'тню, и= гл~а _е=му`, скорблю` бра'те, и= вjь'рою к\ъ тебjь` прiидо'хъ, jа='кw соверши'ши а='ще мл~тву w= мнjь` сотвори'ши, всю` ско'рбь w=блегчи'тъ ми w\т ср\дца. и= о_у=мили'вся бра'тъ и= рече`, _о='ч~е нjь'смь досто'инъ мл~твы сотвори'ти w= тебjь`. по'пъ же неw\тсту'пнw моля'ше и= гл~я, неw\тступлю` w\ттебе` до'ндеже да'си ми сло'во, да_е=ди'ну мл~тву сотвори'ши w= мнjь` по вся` но'щи. послу'ша же бра'тъ повелjь'нiя презви'терова. Се'же сотвори` по'пъ, хотя` _о='бразъ преда'ти _е=му` мл~твы, _е='же сотвори'ти но'щiю. и= сотвори` мл~тву w= презви'терjь бра'тjь, и= о_у=мили'ся рече`, _w _о=кая'нная дш~е, мл~тву w= i=_ере'и твори'ши, а= w= себjь` не мо'лишися. сотвори'же и= зася` _е=ди'ну мл~тву. и= та'кw пребы'сть во всю` нл\дю, творя^ше повся` но'щи двjь` мл~твjь, _е=ди'ну зася`, а= другу'ю за попа`. и= в\ъ другу'ю нл\дю и=ды'и по'пъ въ цр~квь, и= ви'дjь дjь'моны дря'хлы стоя'ща внjь` кjь'лiи бра'тни. разумjь' же по'пъ, jа='кw мл~твою бра'тнею дря'хли бы'ша бjь'си, и= ра'дъ бы'въ вни'де къ бра'ту, и= гл~а _е=му`, бра'те сотвори` любо'вь, приложи` и= другу'ю мл~тву w= мнjь`. и= в\ъше'дъ в\ъ кjь'лiю и= научи` и=` нелjьни'тися. дjь'мони же ви'дjьвше _е=го` пребыва'юща в\ъ мл~твахъ, и= тружа'ющася къ бг~у, и= w\тбjьго'ша w\тнегw` бл~года'тiю бж~iею. Вто'йже де'нь пуче'нiе w= любви`. Возлю'бленне а='ще скjь'мъ стя'жеши любо'вь и= и=з\ъвjьсти'ши jа='кw пои'стинjь бои'тся бг~а, jа='коже рече` бг~ъ, w\т плw'дъ и='хъ я=`, да не и='маши w= не'мъ мы'сли sлы`. а= и='же трезви'шися на вся'ко вре'мя а='ще хо'щетъ и=мjь'ти любо'вь лжу'ю, и= дер\ъзпове'нiе къ бг~у не о_у=го'днw, w\т такова'гw соблюди` себе` sjьлw`, и= ника'коже дерзнове'нiя и=мjь` и= кнему`. а='ще на'чнетъ jа=вля'ти кры'емую _е=гw` стра'сть въ себjь`, ласка'нiемъ и=ли` смjьхомъ лицемjь'рующи в\ъ послуша'нiи и= хо'щетъ запя'ти, непосла'би мы'сли свое'й ко _о='ногw безу'мiю. и= возри` на'нь лю'тымъ _о='комъ, jа='кw да о_у=вjь'сть лежа'щее в\ъ тебjь` бл~го'е w=снова'нiе, и= w= се'мъ, ли` премjьни'тъ sлы'и сво'й ра'зумъ, и=ли` w\тсту'питъ w\т тебе`. ни что'же бо та'кw раздража'етъ дш~ю, и= приво'дитъ ко спасе'нiю, и= ю='ношески къ трудо'мъ поставля'етъ, jа='коже w=брjьсти` о_у=чи'теля до'брымъ дjьлw'мъ наказу'юща по гл~ющему. jа='кw вся'кw смире'нiе пока'зовати пре'дъбгомъ и= человjь'ки. а='ще же ключи'тся наказу'ющему сло'вомъ, добродjь'тель о_у='бw проповjь'дати, дjь'лъ же небрещи`, да нетогw` ра'ди да'мы мjь'сто на'шей дш~и раз\ъвраще'нiе; Вто'йже дн~ь сло'во wт ста'рчества. Бл~га'я словеса` w\т бл~га'гw сокро'вища ср\дца своегw` и=зно'ситъ чл~къ. а='ще же кто` не w=чи'ститъ ср\дца своегw` w\т sлослове'сiя, то` добра` бесjь'довати не мо'жетъ. а='ще бо мни'тся гл~ати послу'шникwмъ, не прiя'тна су^ть словеса` _е=гw`, но w\тме'тна, и= не и=му'ща бл~года'ти ст~а'гw дх~а. хотя'й о_у='бw по'льзовати кого` в\ъсловесjь'хъ, да про'ситъ о_у= бг~а сло'ва на w\тверзе'нiе о_у='стъ свои'хъ. jа='коже и= и=са'iя гл~етъ. гд\сь даде'ми я=зы'къ науче'нiя, вjь'дати внегда` подоба'етъ ре'щи сло'во. и= гл~етъ послу'шайте мене`, да поживе'тъ во бл~ги'хъ дш~а ва'шя. при'точникъ же рече`, со'тове ме'двенiи словеса` добра, сла'дость же и='хъ и=сцjьле'нiе дш~и`. _е=ли'ко бо кто` на спасе'нiе гл~етъ, и=с\ъцjьле'нiе твори'тъ дш~и, и= разу'мныи в\ъ ве'щехъ w=брjьта'етъ бл~года'ть. возлюби'те о_у=ста` гл~ющая словеса` добра`. о_у=сты' бо гла'дки покрыва'ютъ ср\дце печа'лно. и= па'ки сло'во же'стоко воз\ъдвиза'етъ гнjь'въ, jа=зы'къ же му'дрыхъ до'брая гл~етъ. и= па'ки и=зоу'стъ пра'ведныхъ каплетъ прему'дрость, о_у=ста'же смире'ныхъ то'чатъ бл~года'ть. и= па'ки, w\т плода` о_у='стъ дш~а` му'жю насы'тится бл~гъ. по возда'нiю о_у='стъ _е=гw` возда'стъ ся _е=му`. о_у=стны' бо и='стинны и=справля'ютъ свидjь'тельство _е=гw`, и= хотя'щiи смире'ни бы'ти возвеселя'тся. дв~дъ же гл~етъ, w\т ры'гну ср\дце мое сло'во бл~го. гл~ъ да'стъ гд\сь бл~говjьству'ющымъ си'лу мнw'гу. гд\си о_у=стнjь` мои` w\тве'рзеши, и= о_у=ста` моя` возвjьстя'тъ хвалу` твою`. приглаша'етъ же и= па'велъ гл~я. сло'во ва'ше всегда` въ бл~года'ти быва'етъ со'лiю растворено`, вjь'дjьти ка'кw подоба'етъ кому'ждо ва'съ w\твjьща'вати. и= кри'млянwмъ, возлюби'хъ бо рече` ви'дjьти вы`,  да _е='теро пода'мъ вы` дарова'нiе дх~о'вно, о_у=тверди'тися ва'мъ и= о_у=тjь'шитися вjь'рою _о='б\ъщею. И= па'ки, молю` о_у='бw кого'ждо ва'съ _е=ди'ного бра'тiе, о_у=тjьша'я ва'съ, да хо'дите досто'йнjь бг~у. и='же бо чю'ется прiи'мъ да'ръ о_у=тjь'шительства,  да бесjь'дуетъ смире'ною му'дростiю, да и='ны созида'етъ, да не са'мъ w=суже'нъ бу'детъ, jа='коже и= скры'выи тала'нтъ.  а= не прi_е'мыи такова'го да'ра w\т бг~а, да молчи'тъ, и= да не и=зно'ситъ глаго'лъ пра'зденъ w\т ср\дца своегw`. _е=да` о_у=слы'шитъ, грjь'шнику же рече` бг~ъ, вску'ю ты` повjь'даеши w=пра'вданiя моя`, и= воспри_е'млеши завjь'тъ мо'й о_у=сты` твои'ми. ты' же возненави'дjь наказа'нiе, и= w\тве'рже словеса` моя` в\ъ спя^ть. до'брыи бо чл~къ рече` гд\сь w\т до'брагw сокро'вища ср\дца своегw`, си'рjьчь бл~года'ть ст~а'гw дх~а  и=зно'ситъ бл~го'е, w= хр\стjь` бs~jь на'шемъ. w\т него' же и= мы` вся` бл~га'я прiе'млемъ. _е=му' же сла'ва нн~jь и= пр\снw и= во' вjьки вjькw'мъ; 